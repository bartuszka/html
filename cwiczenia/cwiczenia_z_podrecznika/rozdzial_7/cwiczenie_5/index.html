<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>
      Aforyzmy
    </title>
</head>
<body>
    <p>
        <h1>Rozdzióbią nas kruki, wrony…</h1> </p>
        
      <p>
          Ani jeden żywy promień nie zdołał przebić powodzi chmur, gnanych przez wichry. Skąd Natura
        pa jasność poranka rozmnożyła się po kryjomu, uwidoczniając krajobraz płaski, rozległy
        i zupełnie pusty. Leciała ulewa deszczu, sypkiego jak ziarno. Wiatr krople jego w locie
        podrywał, niósł w kierunku ukośnym i ciskał o ziemię.
        </p>

      <p>
            Ponura jesień zwarzyła już i wytruła w trawach i chwastach wszystko, co żyło. Obdarte
        z liści, sczerniałe rokiciny¹ żałośnie szumiały, zniżając pręty aż do samej ziemi. Kartofliska,
        ściernie², a szczególnień role świeżo uprawne i zasiane, rozmiękły na przepaściste bagna.
        ure ołoki podarte i rozczochrane, leciały szybko, prawie po powierzchniach tych pól obumarłych i przez deszcz schłostanych.
        </p>
            
      <p>
          Właśnie o samym świcie Andrzej Borycki (bardziej znany pod przybranym nazwiskiem Szymona Winrycha) wyjechał zza pagórków rajgórskich i skierował się pod Nasielsk, na szerokie płaszczyzny. Porzuciwszy zarośla, trzymał się przez czas pewien śladu
        polnej drożyny, gdy mu ta jednak zginęła w kałużach, ruszył wprost przed siebie, na
        poprzek zagonów.
        </p>
</body>
</html>