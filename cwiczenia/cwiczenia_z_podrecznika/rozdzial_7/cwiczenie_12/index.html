<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Nagłówki</title>
</head>
<body>
    <h1>Henryk Sienkiewicz</h1>
    <h2>Janko Muzykant</h2>
    <p>
    Przyszło to na świat wątłe, słabe. Kumy, co się były zebrały przy tapczanie 
    położnicy, kręciły głowami i nad matką, i nad dzieckiem. Kowalka Szymonowa,
    która była najmądrzejsza, poczęła chorą pocieszać:
    </p>
    <p>
     &mdash; Dajta &mdash; powiada &mdash; to zapalę nad wami gromnicę, juże z was nic nie będzie,
    moja kumo; już wam na tamten świat się wybierać i po dobrodzieja by posłać,
    żeby wam grzechy wasze odpuścił.
    </p>
    <p>
    &mdash; Ba! &mdash; powiada druga. &mdash; A chłopaka to zara trza ochrzcić; on i dobrodzieja 
    nie doczeka, a &mdash; powiada &mdash; błogo będzie, co choć i strzygą się nie ostanie.
     Tak mówiąc zapaliła gromnicę, a potem wziąwszy dziecko pokropiła je wodą, 
     aż poczęło oczki mrużyć, i rzekła jeszcze:
    </p>
    <p>
    &mdash; Ja ciebie &bdquo;krzcę&rdquo; w Imię Ojca i Syna, i Ducha Świętego i daję ci na przezwisko
    Jan, a teraz–że, duszo &bdquo;krześcĳańska&rdquo;, idź, skądeś przyszła. Amen!
    </p>
    <p>
    Ale dusza chrześcĳańska nie miała wcale ochoty iść, skąd przyszła, i opuszczać 
    chuderlawego ciała, owszem, poczęła wierzgać nogami tego ciała, jako mogła, 
    i płakać, chociaż tak słabo i żałośnie, że jak mówiły kumy: &bdquo;Myślałby kto,
    kocię nie kocię albo co!&rdquo; Posłano po księdza; przyjechał, zrobił swoje, odjechał,
    chorej zrobiło się lepiej. W tydzień wyszła baba do roboty. Chłopak ledwo &bdquo;zipał&rdquo;,
    ale zipał; aż w czwartym roku okukała kukułka na wiosnę chorobę, więc się poprawił
    i w jakim takim zdrowiu doszedł do dziesiątego roku życia.
    </p>    
</body>
</html>